[
	{
		"url": "http://pogledaj.to/art/magija-i-folklor-u-velegradu/",
		"sentences": [
			"Magija i folklor u velegradu",
			"Pretra\u017euju\u0107i obilje web stranica i blogova u potrazi za autenti\u010dnim umjetni\u010dkim izri\u010dajem te\u0161ko je nai\u0107i na onaj druga\u010diji inspirativniji dubljeg zna\u010denja a da istodobno korespondira s medijem u kojem se nalazi ali jednako dobro mo\u017ee funkcionirati i izvan njega",
			"Ipak u takvom okru\u017eenju nai\u0161li smo na zanimljivog umjetnika Emira \u0160ehanovi\u0107a Esha koji je uspje\u0161no spojio virtualno okru\u017eenje i vrlo opipljive \u010dak enformelovski oblikovane radove",
			"Davno uslikane fotografije Emir uzima kao polazi\u0161nu to\u010dku i manipulira njima- no ne uvijek Photoshopom ili nekim drugim alatom svojstvenim suvremenim tehnologijama nego slijede\u0107i gotovo klasi\u010dne obrasce kola\u017ea asambla\u017ea ili paljenja",
			"Rezultat gotovo da priziva Lynchevu estetiku mra\u010dnih slojeva ljudske podsvijesti",
			"Podsvjesno magi\u010dno ali prije svega bosanski stvarno ono je \u0161to formira Emirov rad",
			"Naime ovaj umjetnik rodom iz Tuzle isti\u010de kako upravo taj specifi\u010dni kulturni kontekst neminovno utje\u010de na njegov rad Sredina u kojoj se nalazim htio ja to ili ne ima veliki utjecaj na mene",
			"Svakodnevno sam okru\u017een raznim obi\u010dajima doga\u0111ajima ljudima itd",
			"Neke stvari mi smetaju a neke me fasciniraju",
			"U svakom slu\u010daju bile one lo\u0161e ili dobre poku\u0161avam ih iskoristiti na najbolji na\u010din",
			"Tada i one lo\u0161e stvari postaju prihvatljive po\u010dinjem ih gledati druga\u010dije No njegov su rad prepoznali i brojni svjetski portali poput BOOOOOOOM-a BLEND-a ili BeautifulDecaya predstaviv\u0161i njegov rad",
			"Sam umjetnik isti\u010de kako ne zna kako se to dogodilo Samo znam da sam ugledao svoje radove na jednom od portala koje svakodnevno posje\u0107ujem",
			"Zatim je nastala lan\u010dana reakcija jedan po jedan je objavljivao radove Ono \u0161to ga isti\u010de iz obilja umjetnika koji tako\u0111er stvaraju sa istim medijem fotografije jest neka vrsta neskrivenog humora i pop-artovske zaigranosti uz uvjet da fotografija mora imati posebnu energiju",
			"Pitali smo ga kako prilazi svakoj od njih na temelju \u010dega ih izabire te imaju li one za njega neko prethodno upisano zna\u010denje Fotografije moraju posjedovati odgovaraju\u0107i potencijal za rad na njima",
			"Moraju posjedovati odgovaraju\u0107u energiju i biti pogodne za manipulaciju",
			"Jednostavno se moraju uklapati u cijelu pri\u010du",
			"Nekada je veoma te\u0161ko prona\u0107i pravu fotografiju pa se moram zadovoljiti onim \u0161to imam A njegova pri\u010da je manipulacijom dati posve novo zna\u010denje postoje\u0107em preobratiti ga",
			"Ja to vidim kao rje\u0161avanje zadatka prona\u0107i najjednostavniji i najefektivniji na\u010din za preobrazbu",
			"Iskori\u0161tavam ve\u0107 postoje\u0107e elemente nadopunjujem ih Zapravo Emirov rad nismo na internetu prvi put uo\u010dili ve\u0107 jesenas kao dio projekta Muzeja uli\u010dne umjetnosti u Dugavama kroz gigantski mural \u0107ilima koji se klatio s jedne od zgrada",
			"Emir je prvenstveno street artist i strategija manipuliranja prostora street artom najbolje ga opisuje Ulica \u0107e uvijek biti glavna",
			"Tu se osje\u0107am najslobodnije",
			"To je mjesto u kojem sam se razvijao",
			"Jedina mana je ta da nekad veoma dragi radovi nestanu ili budu i\u0161arani Emir se formirao unutar jednog specifi\u010dnog umjetni\u010dkog zeitgeista koji ne poznaje geografske granice a za koje je te\u0161ko prona\u0107i zajedni\u010dki nazivnik",
			"No Emir nastoji da oni toliko ne utje\u010du na njega ali ipak isti\u010de neke uzore U mojoj najranijoj fazi razvijanja najvi\u0161e utjecaja su imali brazilski street art umjetnici brazilski stil uop\u0107e a najvi\u0161e Os Gemeos",
			"U posljednje vrijeme najvi\u0161e utjecaja na moj rad imaju umjetnici s kojima sura\u0111ujem kao \u0161to su Bruno Poga\u010dnik Dulait Sretan Bor uglavnom umjetnici iz ove regije",
			"Njihov utjecaj odnosi se na potporu koja mi je potrebna u nekim kriznim trenucima",
			"Te\u0161ko je opstati u sredini gdje nema ljudi sli\u010dnih tebi Jasno je da Emir nije ograni\u010den samo tim medijima pa tako neke od svojih radova prodaje u jednom concept storeu u Barceloni",
			"Zamoli smo ga da nam ne\u0161to vi\u0161e ka\u017ee o tome i objasni kako se \u017eivi od vlastite umjetnosti",
			"Nakon velikog \u0107ilima u Dugavama dio projekta MUU bio sam pozvan od strane Maura Massarotta i Lafede u Barcelonu s idejom da napravim sli\u010dan \u0107ilim u Studiostoreu",
			"Pored toga sam uradio jo\u0161 par stvari za njih a njima se jako dopadalo ono \u0161to radim",
			"A meni ono \u0161to oni rade",
			"I veoma mi je drago da sam dio ne\u010dega kao \u0161to je concept store Studiostore",
			"Da bi \u017eivio samo od umjetnosti u ovoj sredini u situaciji kao \u0161to je sada morao bi se mijenjati prilago\u0111avati kupcima",
			"To ne \u017eelim",
			"Stvari su se po\u010dele odvijati ali ne toliko dovoljno da bih mogao samo \u017eivjeti od toga Kona\u010dno Emir nam je objasnio kao u ovoj godini radi na radovima koji \u0107e biti predstavljeni u vidu knjige zina",
			"Knjiga \u0107e se zvati We drink blood i bavit \u0107e se temom crne magije",
			"A uz to se vrijeme priprema za ve\u0107 dogovorene izlo\u017ebe u Sofiji i Beogradu",
			"Mi se nadamo i jednoj zagreba\u010dkoj izlo\u017ebi uskoro",
			"Galeriju radova ovog umjetnika pogledajte u nastavku a o njegovima radovima vi\u0161e pogledajte ovdje"
		],
		"dictionary_path": "./Oznake vrsta rijeci/GRUPA1/14-oznake.txt",
		"content-selector": {
			"class": "main the-content"
		},
		"name": "Magija i folklor u velegradu",
		"id": 1
	},
	{
		"url": "http://pogledaj.to/art/veliki-paket-zraka/",
		"sentences": [
			"Veliki paket zraka",
			"18 godina nakon omatanja Reichstaga i 14 godina nakon instalacije Zid Christo se vratio u Njema\u010dku s novim umjetni\u010dkim projektom",
			"Ovoga puta umjetnik ispunjava Obergausen Gasometer zrakom",
			"Big Air Package najnoviji je projekt umjetnika Christo instaliran u njema\u010dkom Gasometru jednom od najve\u0107ih spremnika plina koji je 1990. godine pretvoren u galeriju",
			"Rad je zami\u0161ljen 2010. godine i prvi je projekt koji je umjetnik realizirao bez pokojne supruge i umjetni\u010dke partnerice Jeanne-Claude",
			"Skulptura ispunjava skoro cijelu unutra\u0161njost biv\u0161eg spremnika goriva ostavljaju\u0107i samo mali prolaz po obodu tako da posjetitelji mogu hodati oko skulpture",
			"Dva zra\u010dna ventilatora stvaraju konstantni pritisak zraka koji dr\u017ei skulpturu uspravnom",
			"Difuzna svjetlost u unutra\u0161njosti paketa dobivena je osvjetljenjem s krovnog prozora i 60 dodatnih projektora",
			"Unutar monumentalnog dijela u ozra\u010dju \u0161utnje i ti\u0161ine do\u017eivljava se jedinstveni prostor",
			"Christo opisuje do\u017eivljaj boravka u skulpturi kao plivanje u svijetlu",
			"Rad je najve\u0107a samostoje\u0107a skulptura u zatvorenom prostoru",
			"Izra\u0111ena je od 20.350 \u010detvornih metara poluprozirnog poliestera i 4500 metara u\u017eeta",
			"Napuhana ovojnica je vi\u0161a od 90 metara i \u0161iroka 50 metara",
			"Te\u0161ka je 5,3 tone i ukupnog volumena 177 000 kubi\u010dnih metara",
			"Christo i Jeanne Claude su se ve\u0107 u nekoliko navrata bavili temom zraka u svojim skulpturama",
			"Prvu zra\u010dnu skulpturu realizirali su 1966. godine u nizozemskom gradu Eindhoven",
			"A posljednji rad iz ove serije je podignut na Dokumenti IV u Kasselu 1968. godine",
			"Izlo\u017eba ostaje otvorena do 30. prosinca",
			"Fotografije Wolfgang Volz Christo i Jeanne-Claude"
		],
		"dictionary_path": "./Oznake vrsta rijeci/GRUPA1/3-oznake.txt",
		"content-selector": {
			"class": "main the-content"
		},
		"name": "Veliki paket zraka",
		"id": 2
	},
	{
		"url": "http://pogledaj.to/arhitektura/vukovar-ceka-svoju-atrakciju/",
		"sentences": [
			"Vukovar \u010deka svoju atrakciju",
			"Koji kilometar od sredi\u0161ta Vukovara na obali Dunava nalazi se Vu\u010dedol",
			"Poznato arheolo\u0161ko nalazi\u0161te Vu\u010dedolske kulture gdje je 3000. godine prije Krista \u017eivjelo izme\u0111u 2000 i 3000 stanovnika bave\u0107i se sto\u010darstvom lovom izradom keramike i metalnih predmeta i prijeratno popularno izleti\u0161te Vukovaraca",
			"Terasa nekada\u0161njeg restorana i vanjski bazen uz rijeku sad su uru\u0161eni i obrasli tamo je tek pokoja mala barka i ribi\u010di",
			"Vukovarci tu vi\u0161e ne dolaze na kupanje",
			"No posjetitelje bi mogao Vu\u010dedolu vratiti Muzej Vu\u010dedolske kulture koji je na \u017ealost iako nov tako\u0111er ve\u0107 zapu\u0161ten",
			"Tako izleti\u0161te stoji kao podsjetnik nekih starih boljih vremena a Muzej budu\u0107ih koji izgleda nikako da do\u0111u",
			"Autori Muzeja su arhitekti iz biroa Radionica arhitekture Iva Peji\u0107 Goran Rako Josip Saboli\u0107 i Mario \u0160karijot",
			"Radionica arhitekture dobila je od Ministarstva kulture narud\u017ebu za idejno rje\u0161enje Arheolo\u0161kog muzeja Vu\u010dedol",
			"Takvoj direktnoj narud\u017ebi bez provedbe javnoga natje\u010daja nedvojbeno je kumovao uspjeh Arheolo\u0161kog muzeja Narona u Vidu za koji je Radionica arhitekture dobila nagradu struke ali i pohvale muzealaca arheologa i posjetitelja",
			"Kada su do\u0161li na lokaciju Vu\u010dedola prepri\u010dao nam je Goran Rako 2009. godine jo\u0161 dok je Muzej bio na papiru shvatili su da zadatak nije osjetljiv samo s arheolo\u0161ke strane jer je nalazi\u0161te Vu\u010dedol neposredno uz lokaciju Muzeja ve\u0107 i zbog prirodnog okru\u017eenja koje je izuzetno lijepo pa su se bojali da arhitekturom taj sklad ne pokvare",
			"Promatraju\u0107i okoli\u0161 do\u0161li su na ideju da muzejskom zgradom pove\u017eu dolinu uz obalu Dunava i Vu\u010dedol koji se nalazi na vrhu brijega",
			"Zbog toga je Muzej u obliku kako Rako to naziva serpentina",
			"Penju\u0107i se tim serpentinama koje su postavljene u blagom nagibu \u0161to prema standardima omogu\u0107ava i ljudima u invalidskim kolicima da se kre\u0107u prostorom posjetitelji \u0107e se upoznavati sa svim \u0161to je bitno za bogatu vu\u010dedolsku kulturu da bi se zavr\u0161avaju\u0107i s muzejskim postavom na\u0161li na autenti\u010dnoj lokaciji Vu\u010dedola ishodi\u0161ta vu\u010dedolske kulture",
			"Pritom je stra\u017enja strana Muzeja ukopana u brijeg dok je pro\u010delje otvoreno velikim staklenim plohama prema prirodi \u0161to daje kontinuirani osje\u0107aj kretanja padinom i uklopljenosti u okoli\u0161",
			"Zgradom Muzeja se evidentno htjelo \u0161to manje intervenirati i mijenjati okoli\u0161 \u0161to je nagla\u0161eno i zelenim travnatim krovom Muzeja kojim je tako\u0111er omogu\u0107eno da se \u0161etnjom stigne do Vu\u010dedola",
			"Tako da vam ako ba\u0161 ne \u017eelite u\u0107i u Muzej sama zgrada mo\u017ee poslu\u017eiti kao \u0161etnica do vrha",
			"Vu\u010dedolski muzej Rako ubraja u one muzeje kojima je arhitektura u drugom planu",
			"Kao vrsta kontejnera bez prevelikih estetskih osobina koji poma\u017ee izlo\u0161cima da \u0161to jasnije i uvjerljivije predstave svoju poruku",
			"Uklapanje u teren je osim formom postignuto i odabirom materijala pa je tako za vanjsku oblogu odabrana opeka prirodan materijal koji najvi\u0161e asocira na zemlju s lokaliteta ka\u017eu projektanti iz Radionice arhitekture",
			"Cijela konstrukcija muzeja je armiranobetonska",
			"Obrada interijera je jednostavna ostavljeni su goli betonski zidovi zavr\u0161no bojani u crno dok je na podnu oblogu postavljen svijetli hrastov parket",
			"Posebno su pri projektiranju morali voditi ra\u010duna o postavu Muzeja odnosno o pri\u010dama koje \u0107e biti ispri\u010dane jer su one planirane kao puno \u0161ire od same kolekcije predmeta koja \u0107e biti izlo\u017eena a me\u0111u kojima su i slavna Vu\u010dedolska golubica i \u010dizmica",
			"Na tome je s arhitektima sura\u0111ivao arheolog Aleksandar Durman koji godinama istra\u017euje vu\u010dedolsku kulturu",
			"No postava koji po tro\u0161kovniku iznosi oko 17 milijuna kuna jo\u0161 nema tako da Muzej stoji zgotovljen a zatvoren",
			"Pitali smo Ministarstvo kulture kada \u0107e se otvoriti Muzej",
			"Odgovoreno nam je da su Muzej Vu\u010dedolske kulture i Arheolo\u0161ki znanstvenoistra\u017eiva\u010dki i zabavni park na toj lokaciji integralni projekt koji je na popisu projekata koji \u0107e u 2014. godini biti financirani iz sredstava fondova Europske unije",
			"Realizacija cijelog projekta odvijat \u0107e se u etepama",
			"Prva etapa \u0107e biti izvedba stalnog postava sljede\u0107e godine a istovremeno timovi razra\u0111uju projekt Arheolo\u0161kog parka za EU fondove ka\u017eu u Ministarstvu kulture",
			"Na pitanje zbog \u010dega Muzej bez obzira na ostatak projekta jo\u0161 nije otvoren kada je ve\u0107 izgra\u0111en dobili smo sljede\u0107i odgovor Sagra\u0111ena je zgrada budu\u0107eg muzeja dovr\u0161ena 2011.), a da cijeli projekt nije imao cost beneffit analizu nikakvu strategiju razvoja ili upravljanja kulturnim resursima i ukupnim kulturnoturisti\u010dkim mogu\u0107nostima u cijeloj regiji",
			"Za koga je gra\u0111en muzej tko su posjetitelji ili tko \u0107e biti posjetitelji muzeja koji su interesi lokalne zajednice koje su potrebe suvremene muzejske publike ili kakva je ukupna ponuda ostalih sadr\u017eaja u okru\u017eenju na ova i ostala krucijalna pitanja nije bilo odgovora",
			"O energetskoj u\u010dinkovitosti i kori\u0161tenju prirodnih energetskih resursa i pametnoj tehnologiji koja te resurse koristi o u\u010dinkovitom i racionalnom \u0161tedljivom muzeju nema u projektima ni slova a tro\u0161kovi hladnog pogona danas bez posjetitelja mjese\u010dno iznose i desetke tisu\u0107a kuna Sustavna istra\u017eivanja Vu\u010dedola su zapo\u010dela jo\u0161 prije trideset godina i ve\u0107 se tada javila ideja o ure\u0111enju parka i muzeja na mjestu iskopavanja",
			"Takve su zamisli prekinute ratom da bi bile nastavljene 2000. godine nakon razminiravanja podru\u010dja",
			"Vu\u010dedol je kona\u010dno dobio svoj muzej ali kao da ga nema",
			"Fotografije Boris Cvjetanovi\u0107"
		],
		"dictionary_path": "./Oznake vrsta rijeci/GRUPA1/2-oznake.txt",
		"content-selector": {
			"class": "main the-content"
		},
		"name": "Vukovar ceka svoju atrakciju",
		"id": 3
	},
	{
		"url": "http://pogledaj.to/art/zivot-je-cupav-i-dlakav/",
		"sentences": [
			"\u017divot je \u010dupav i dlakav",
			"Surovi svijet neima\u0161tina recesija mali \u010dovjek gubitak dostojanstva ukratko trenutna dru\u0161tvena stvarnost",
			"Sada je zapravo sve dobro predstava je koja je po\u010detkom godine premijerno izvedena u Zagreba\u010dkom kazali\u0161tu mladih kao jedna od njegovih 11 ovogodi\u0161njih premijera a koja bez ikakvog negiranja stvarnosti istu donosi na dlanu ili bolje re\u0107i parteru male dvorane Mi\u0161ka Polaneca",
			"No pritom ne biva vu\u010dena i vladana isklju\u010divo silinom emocijom i usmjerena veli\u010danju o\u010daja nego \u010ditavoj silini aktualnih problema u svoj njihovoj traumati\u010dnoj istinitosti pristupa minimalisti\u010dki fokusiraju\u0107i se na ono bitno",
			"A bitno u autorskom projektu Olje Lozice neupitno jest gluma\u010dki ansambl ali svakako i scenografija koja bez dvojbe \u010dini jedan od najva\u017enijih elementa predstave",
			"Arhitekti Juraj Glasinovi\u0107 i Ivana \u0160krabalo ideju za scenografiju razvili su kako ka\u017eu iz sinteze dva zahtjeva",
			"Prvi zahtjev koji smo si sami nametnuli bilo je problematiziranje dubine prostora dvorane za izvedbu",
			"Dubina scene Polanec \u010dinila nam se problemati\u010dna jer je zapravo suvi\u0161na u njenoj cijelosti i te\u0161ko se mo\u017ee koristiti",
			"Drugi zahtjev smo dobili kao redateljsku uputu a bio je da stvorimo prostor ure\u0111ene prirode tipa vrta nekog ladanja jasno sinteti\u010dkog dojma",
			"S obzirom na veli\u010dinu scene nametnuo se zaklju\u010dak da ona mora biti jedinstvena i elementarna",
			"Rezultat je homogena zelena povr\u0161ina koja istovremeno predstavlja i pod i horizont i u sebi sadr\u017ei sve potrebne scenske rekvizite",
			"Oblaganjem svih ploha umjetnom zelenom travom stvoren je jednoli\u010dan izgled gotovo kao da su preslo\u017eene iz nekog velikog vrtnog travnjaka",
			"Elementi pa\u017eljivo skriveni u plohama vrata stol i stolice iska\u010du iz \u010dupavog tepiha i ponovo u njega poniru sukladno toku radnje i iako su u prvi mah mo\u017eda za\u010dudni oni su prije svega funkcionalni i u skladu s idejom o tri \u010diste i elementarne travnate plohe",
			"Druga ideja koju scenografija razra\u0111uje je svakako ideja igranja s perspektivom koja je logi\u010dno uslijedila a kojom je prostor definiran s tri dimenzije i to s nagla\u0161enim perspektivnim skra\u0107enjem koje neprimjetno ali ciljano stavlja glumce u neuobi\u010dajene odnose sudjeluju\u0107i u interpretaciji likova u predstavi",
			"Veli\u010dina i koncepcija scene ne dopu\u0161ta im pomak iz vlastite situacije doslovno i metafori\u010dki",
			"Kosina poda i nepouzdanost perspektive u pri\u010du unose nesigurnost karakteristi\u010dnu upravo vremenu u kojem \u017eivimo",
			"Spomenuta multifunkcionalnost kori\u0161tenja ostavlja prostora za mogu\u0107u budu\u0107u strukturu opet se refereriraju\u0107i na dru\u0161tvene pojave ali i ostavlja prostora za izvedbeni pomak prema nepoznatom i novom",
			"Zahvaljuju\u0107i autorskoj viziji i komadu bez \u010dvrste strukture i diktata sadr\u017eaja u pocesu nastajanja predstave prvenstvo je dano upravo definiranju prostora igre nakon kojeg su se tek po\u010deli pojavljivati i pritom definirati osnovni obrisi budu\u0107e predstave",
			"Groteskna vizija dana\u0161njeg stanja na granici izme\u0111u crne kronike i humoristi\u010dnog sitcoma uspijeva bez patetike progovoriti o pateti\u010dnom a svoj ples na \u010dupavom tepihu mo\u0107i \u0107ete i vi zaplesati nakon ljetne pauze ZKM-a",
			"Redukcija je ovdje rezultirala iznimnim vizualnim do\u017eivljajem"
		],
		"dictionary_path": "./Oznake vrsta rijeci/GRUPA1/6-oznake.txt",
		"content-selector": {
			"class": "main the-content"
		},
		"name": "Zivot je cupav i dlakav",
		"id": 4
	}
]